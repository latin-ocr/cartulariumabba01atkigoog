INTRODUOTORY CHAP‘rERs. xxxiii

suum quibusdam ex fratribus patefecit, e quibus duos mox in
sui propositi societatem sibi adjunxit3 quorum alter Diaconus,
postea Presbyter, Elfwius, alter ignarus litterarum vocabatur
Reinfridus: quibus Abbas ipsorum non aliter abeundi licentiam
dare voluit, nisi prius Aldwinum eis praeponeret, et curam
animarum illorum ipsi commendaret. Perrexerunt itaque simul
pedibus incedentes tres monachi, unum tantummodo secum
ducentes asellum, quo libri necessarii et vestimenta sacerdotalia
ad divinum celebrandum mysterium ferebantur. Et primo
quidem super ripam Tini fluminis ad plagam septentrionalem,
in loco qui dicitur Munecaceastre, quod monachorum civitas
appellatur, habitare coeperunt; qui locus licet ad episcopatum
Dunhelmensem pertineat, juris tamen N orthanhymbrorum
Comitis habetur. Quapropter venerandus Pontifex Walcherus
ad illos mittens rogavit ut ad se venirent, et sub jure potius
ecclesiae quam sub potestate saecularium manendi locum
acciperent. Quos advenientes multo cum honore et gaudio
suscepit, magnasque Deo gratiarum actiones retulit, quod in hac
provincia monachicae professionis viros ad habitandum suscipere,
et sub suo regimine meruisset habere. Dedit ergo eis Monas-
terium beati Pauli Apostoli, a Benedicto quondam Abbate
constructum in Gyruum, quod stantibus adhuc solis sine
culmine parietibus vix aliquod antiquae nobilitatis servaverat
signum3 quibus culmen de lignis informibus et foeno super-
ponenteS, divinae servitutis officia ibidem celebrare coeperunt3
factaque sub ipsis parietibus casula, ubi dormirent et man—
ducarent, religiosorum elemosinis pauperem vitam sustentarunt.
Ibi pariter in frigore ac fame, et rerum omnium penuria pro
Christo residentes degebant; . .

Cum autem famulus Christi Aldwinus ibidem, sicut jam
dictum est, aliquatenus fructicasset, ad alia quoque loca cogi-
tavit transire, et simile opus Domino adjuvante perficere.
Igitur constituto fratribus quem communiter ipsi elegerant
Priore, proficiscens inde reliquit ibidem socium suae peregrina-
tionis, de quo supradictum est, Elfwium, virum simplicitatis et
innocentiae merito praedicandum, orationibus et lacrimis jugiter
intentum. Tertius vero illorum socius, videl. Reinfridus, ad
Streoneshalch quod Hwitebi appellatur, secessit, ubi ad-
venientes suscipiens, monachorum habitationem instituere

